# คู่มือนักเขียน
<img width='100%' src='/static/images/jamplay-manual-infographic.jpg' />

## ใครบ้างที่สามารถเป็นนักเขียนได้
1. คนที่มีจินตนาการ และใจรักในการเขียน
2. คนที่อยากส่งต่องานเขียนของตนไปให้ไกลอย่างไม่มีขอบเขต
3. คนที่อยากพัฒนางานเขียนของตน

## แนวนิยายที่ลงผลงานใน JamPlay ได้ มีแนวอะไรบ้าง
1. โรแมนติก
2. ดราม่า
3. วัยรุ่น
4. วาย
5. ตลกขบขัน
6. แฟนตาซี
7. ย้อนยุค
8. โรมานช์
9. สืบสวนสอบสวน
10. สยองขวัญ
11. BASED ON TRUE STORY



## มีข้อห้ามอะไรบ้าง สำหรับการเขียนนิยายใน JamPlay
1. ห้ามลงภาพอนาจาร หรือภาพที่ไม่เหมาะสม รวมถึงการนำภาพที่ละเมิดลิขสิทธิ์มาใช้ในผลงาน
2. ห้ามคัดลอกผลงานคนอื่น โดยมีหลักฐานพิสูจน์ได้อย่างชัดเจน ว่าไม่ได้กระทำการละเมิดลิขสิทธิ์ของผู้ใด ทั้งผลงานของคนไทย รวมถึงผลงานจากคนในชาติอื่นๆ
3. ห้ามลงเนื้อหาไม่เหมาะสมที่ผิดศีลธรรม หรือ จรรยาบรรณ
4. ห้ามลงผลงานที่มีผลกระทบต่อสถาบันชาติ ศาสนา และพระมหากษัตริย์

## สิทธิของผลงาน
JamPlay เป็นเพียงช่องทางการลงเนื้อหาเท่านั้น โดย JamPlay จะไม่รับผิดชอบในกรณีที่นักเขียนคัดลอกข้อความ หรือ ละเมิดลิขสิทธิ์ผู้อื่น นักเขียนตกลงเป็นผู้รับผิดชอบแต่เพียงผู้เดียวในเรื่องค่าใช้จ่าย ค่าดำเนินการทางกฎหมาย หรือค่าชดเชยรวมถึงค่าใช้จ่ายที่เกี่ยวข้องและค่าชดเชยต่างๆ ในกรณีที่มีการเรียกร้องสิทธิ ดำเนินคดี คำสั่ง หรือคำพิพากษาอันเกี่ยวเนื่องกับการละเมิดสิทธิจากการที่นำผลงานของบุคคลอื่นมาใช้ ในกรณีที่มีการละเมิดเนื้อหาของนักเขียนที่เป็นสมาชิกของ JamPlay ได้รับการตรวจสอบแล้วว่า ได้มีการละเมิดลิขสิทธิ์จริง ทีมงาน JamPlay จะดำเนินการโอน Jelly และเงินที่ได้จากขายผลงานทั้งหมดของนักเขียนที่มีการละเมิดลิขสิทธิ์ ไปให้นักเขียนผู้เป็นเจ้าของลิขสิทธิ์ที่แท้จริง หากผลงานของนักเขียนถูก Report ทีมงานจะทำการตรวจสอบ หากพบว่าผลงานของนักเขียนมีความผิดโดยละเมิดลิขสิทธิ์ ผู้อื่น หรือมีเนื้อหาที่ขัดต่อศีลธรรม ทีมงานจะติดต่อกลับนักเขียนเพื่อแจ้งถึงสาเหตุและดำเนินการต่อไป

## การตั้งราคาผลงาน มีรูปแบบ และวิธีการตั้งราคาอย่างไร
1. JamPlay ใช้รูปแบบของการตั้งราคาผลงาน มี 2 รูปแบบ คือ
    - Silver Jelly JamPlay กำหนดให้ตั้ง ในราคา 3 Silver Jelly สำหรับการปลดล็อคการอ่าน 1 ตอน
    - Gold Jelly นักเขียนสามารถเป็นผู้กำหนดจำนวน Gold Jelly สำหรับการปลดล็อคการอ่าน 1 ตอน ได้เอง โดยนักเขียนสามารถตั้งราคา Gold Jelly ได้ ในช่วงราคาระหว่าง 300 - 900 Jelly
2. นักเขียนสามารถตั้งราคาผลงานได้ตั้งแต่ตอนที่ 2 เป็นต้นไป โดยสมารถเลือกได้ว่าจะตั้งเป็น Silver Jelly หรือ Gold Jelly

## นักเขียนจะได้รับส่วนแบ่งรายได้จากการขายผลงานเท่าไหร่
<div style='text-align: center; width:100%;'>
<iframe width="560" height="315" src="https://www.youtube.com/embed/-zIFdZGfQxs" frameborder="0" allow="autoplay; encrypted-media" allowfullscreen></iframe>
</div>

นักเขียนจะได้รับส่วนแบ่งรายได้ 50% จากราคาขายผลงานบน JamPlay โดยคำนวณจากจำนวน Gold Jelly ที่นักเขียนได้รับจากการขายผลงาน โดยอัตราการคำนวณ Gold Jelly เป็น เงินบาท อยู่ที่ 100 Gold Jelly เท่ากับเงิน 1 บาท

## สามารถทำการโปรโมตผลงานของตนเองได้อย่างไรบ้าง
นักเขียนสามารถแชร์ผลงานเขียน ผ่าน Facebook Twitter รวมถึงการส่งต่อลิงก์ของผลงานไปยังกลุ่มแฟนคลับ หรือเพื่อนทาง Email หรือ Line ได้ โดยรูปแบบการแชร์ออกไปนั้น JamPlay จะมีการระบุภาพหน้าปก ชื่อของผลงาน รวมถึงนามปากกาของคนเขียน

## การแก้ไข หรือ ลบผลงานได้อย่างไร
1. นักเขียนสามารถแก้ไขผลงานที่ตั้งสถานะเผยแพร่ไปแล้วได้ ทั้งนี้ ข้อความที่แก้ไขนั้นไม่ควรเปลี่ยนแปลงเยอะจนทำให้เค้าโครงเรื่องเปลี่ยน เพราะอาจทำให้นักอ่านที่ทำการปลดล็อคการอ่าน เพราะชื่นชอบในเค้าโครงเรื่องเดิม เกิดความสับสนได้
2. นักเขียนสามารถทำการลบผลงานเขียน ที่ยังไม่ได้ตั้งสถานะเป็น “เผยแพร่” ได้ทันที
3. สำหรับการลบผลงานเขียน ที่นักเขียนได้มีการตั้งสถานะเป็น “เผยแพร่” ไปแล้วนั้น นักเขียนจะต้องส่ง email มาที่ artery@keystream.co ทีมงานจะดำเนินการพิจารณาการลบผลงานนั้นๆ และแจ้งให้นักเขียนทราบในภายหลัง ทั้งนี้ เพื่อเป็นการปกป้องสิทธิ์ของนักอ่านที่ได้ทำการปลดล็อคการอ่านไปแล้ว

## JamPlay มีระบบการสนับสนุนนักเขียนอะไรบ้าง
1. นักอ่านสามารถรีวิว และให้เรทติ้งของแต่ละผลงานได้ ทั้งนี้ นักอ่านสามารถทำได้ เมื่ออ่านงานเขียนตั้งแต่ตอนที่ 2 เป็นต้นไป
2. นักอ่านสามารถแสดงความคิดเห็นในแต่ละตอนได้
3. นักเขียนสามารถพูดคุย และสนทนากับนักอ่านที่รีวิว และแสดงความคิดเห็นได้

## JamPlay มีช่องทางในการแนะนำการพัฒนาผลงานเขียนหรือไม่
Artery เป็นทีมงานที่ช่วยดูแล และสนับสนุนนักเขียนให้สามารถพัฒนาผลงานตนเอง  และสร้างสรรค์งานเขียนที่มีคุณภาพด้วยการจัด Artery Workshop ให้เปิดโลกจินตนาการของนักเขียนไปได้ไกลมากยิ่งขึ้น  รวมไปถึงการต่อยอดผลงานของนักเขียนใน JamPlay เพื่อส่งเสริมให้เกิดมูลค่าในทางการตลาด นอกจากนั้น เรายังมีอัพเดตข่าวสาร กิจกรรมดีๆ ต่างๆ สำหรับนักเขียน JamPlay โดยสามารถติดตามข่าวสาร หรือสอบถามเพิ่มได้ที่ artery@keystream.co