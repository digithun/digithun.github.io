# เกี่ยวกับ JamPlay
<div style='text-align: center; width:100%;'>
<iframe width="560" height="315" src="https://www.youtube.com/embed/-zIFdZGfQxs" frameborder="0" allow="autoplay; encrypted-media" allowfullscreen></iframe>
</div>
## JamPlay คืออะไร?
JamPlay คือ แพลตฟอร์ม (เครื่องมือ) ที่ชวนให้เหล่านักเขียนนำตัวหนังสือที่กลั่นกรองผ่านสมองและหัวใจของพวกเขามาแบ่งปันให้กับบรรดานักอ่าน เพราะพวกเราเชื่อว่าการอ่านคือบ่อเกิดของจินตนาการที่สร้างความสุขได้ไม่รู้จบ
## พวกเราคือใคร?
พวกเราคือกลุ่มคนที่รักการอ่านและอยากเป็นสื่อกลางให้กับบรรดานักเขียนทั้งหน้าเก่าและหน้าใหม่ได้ถ่ายทอดผลงานที่พวกเขารัก เพื่อให้คนที่รักการอ่านเช่นเดียวกับเราสัมผัสถึงผลงานที่สร้างสรรค์เหล่านั้น และได้ติดตามผลงานของนักเขียนที่ชื่นชอบ
## พวกเราเชื่อในอะไร?
พวกเราเชื่อว่าผลงานที่เติมเต็มจินตนาการอย่างมีคุณภาพ คือสิ่งที่จะทำให้นักอ่านมีความสุข พวกเราอยากให้นักอ่านมีความสุข เราจึงสร้าง แพลตฟอร์ม ที่จะช่วยให้นักอ่านได้อ่านผลงานที่มีคุณค่าในเชิงวรรณกรรม นักเขียนได้เขียนผลงานอย่างสร้างสรรค์ผ่านเทคโนโลยีที่นำสมัยและมีระบบการช่วยเหลือที่จะทำให้นักเขียนได้สร้างผลงานที่ดีขึ้นต่อไปเรื่อยๆ
## นักอ่านจะได้อะไร?
นักอ่านจะได้อ่านวรรณกรรมหลากรสจากนักเขียนคุณภาพจำนวนมากมาย พร้อมทั้งได้แลกเปลี่ยนความรู้สึกจากการอ่านกับเพื่อนนักอ่านคนอื่นๆ และตัวนักเขียนเอง
## นักเขียนจะได้อะไร?
นักเขียนจะได้พื้นที่ในการแบ่งปันเรื่องราวในรูปแบบใหม่ที่เกิดจากการผสมผสานกันระหว่างเทคโนโลยีกับคำแนะนำในเชิงวรรณกรรมจาก กอง บ.ก. มืออาชีพ ผ่านทางสิ่งที่เราเรียกว่า Artery Academy และแน่นอนคุณจะได้รับรายได้จากผลงานคุณภาพที่คุณผลิตขึ้นมาอีกด้วย
## Artery Academy คืออะไร?
เพราะเราเชื่อว่าการสร้างงานเขียนของคุณสามารถพัฒนาได้อย่างไม่มีที่สิ้นสุด เราจึงมีความมุ่งมั่นที่จะใช้พื้นที่ JamPlay ให้เป็นจุดเริ่มต้นในการสร้างสังคมแห่งการเรียนรู้ และการแบ่งปันประสบการณ์ผ่านการอบรมกับ Artery Academy เพื่อผลักดันวงการนักเขียนไทยให้เติบโตอย่างมีคุณภาพไปด้วยกัน
เราจึงจัดทำเว็บไซต์ Artery Academy ขึ้นมาเพื่อนักเขียน JamPlay โดยเฉพาะ ซึ่งจะมีระบบ E-Knowledge Sharing ไว้แบ่งปันเคล็ดลับดีๆ ระหว่างนักเขียนด้วยกัน ทำให้เกิดมุมมองใหม่ๆ สำหรับนำไปใช้พัฒนาคอนเทนต์ของตนเอง รวมถึงเป็นแหล่งรวบรวมบทความสาระน่ารู้ต่างๆ ในด้านงานเขียนอีกด้วย
นอกจากนี้เรายังเล็งเห็นถึงการสร้างสังคมนักเขียนที่มีคุณภาพ เราจึงตั้งใจที่จะเป็นศูนย์กลางในการแลกเปลี่ยนข้อมูล ความรู้ ความคิดเห็นต่างๆ ผ่านช่องทางเว็บบอร์ด รวมถึงหากนักเขียนอยากพูดคุยกับนักเขียนท่านอื่นแบบส่วนตัวก็สามารถทำได้
เราจึงอยากชวนคุณมาร่วมสร้างสังคมนักเขียนคุณภาพไปด้วยกัน แล้วคุณจะได้เปิดมุมมองใหม่ๆ ในแบบที่คุณคิดไม่ถึงอย่างแน่นอน
## คุณจะได้รับรายได้อย่างไร?
เมื่อคุณตัดสินใจที่จะเขียนเรื่องขึ้นมาสักเรื่อง คุณสามารถตั้งราคาของเรื่องในแต่ละตอน ได้ตั้งแต่ตอนที่ 2 ของการเขียน (ตอนแรกเราขอสงวนไว้ไม่ให้ตั้งราคา เพราะเราอยากให้นักอ่านได้ทดลองอ่านเรื่องราวที่มีคุณภาพของคุณเสียก่อน) โดยตั้งราคาได้เป็นหน่วยแลกเปลี่ยนเสมือนที่เรียกว่า Jelly
## Jelly คืออะไร?
Jelly คือหน่วยแลกเปลี่ยนเสมือนที่เราใช้เพื่ออ่านนิยายคุณภาพที่เราต้องการ โดย Jelly จะมี 2 รูปแบบ ได้แก่
  - Silver Jelly จะได้มาจากการมีส่วนร่วมกับกิจกรรมต่างๆ ใน JamPlay เช่น เข้ามาอ่านนิยายทุกวัน คอมเมนต์ให้กำลังใจนักเขียน หรือแชร์เรื่องราวที่คุณชอบออกไปใน Social Network
  - Gold Jelly ถ้าคุณเป็นนักอ่าน คุณต้องนำเงินของคุณไปแลกเปลี่ยนเป็น Gold Jelly เสียก่อน เพื่ออ่านเรื่องราวตอนที่คุณอยากอ่าน แต่ถ้าคุณเป็นนักเขียน คุณจะได้ Gold Jelly มาจากการที่นักอ่านนำ Gold Jelly มาปลดล็อกเรื่องราวของคุณเป็นตอนๆ และ Gold Jelly ที่คุณได้ ก็จะเปลี่ยนเป็นเงินรายได้ของคุณตามสัดส่วนที่แพลตฟอร์มของเราระบุเอาไว้
## ควรตั้ง Jelly แบบไหนดี?
คุณสามารถตั้งราคาเป็น Jelly ในแต่ละตอน ตั้งแต่ตอนที่ 2 ได้สองรูปแบบ คือตั้งเป็น Silver Jelly ได้ที่ตอนละ 3 Jelly (แน่นอนว่าการตั้งแบบ Silver Jelly จะช่วยดึงนักอ่านให้มาติดตามผลงานของคุณได้อย่างต่อเนื่องมากยิ่งขึ้น) หรือตั้งเป็น Gold Jelly ได้ตั้งแต่ 300 400 500 600 700 800 และ 900 Jelly
