# นโยบายความเป็นส่วนตัว JamPlay
## ขอบเขตนโยบายและความยินยอม
1. นโยบายความเป็นส่วนตัวนี้ระบุวิธีปฏิบัติเกี่ยวกับข้อมูลส่วนบุคคลที่เก็บรวบรวมผ่านเว็บไซต์ JamPlay ที่ผู้ใช้งานเข้าใช้งานสมัครสมาชิก การสร้างข้อมูลสมาชิก สร้างผลงานเขียน สร้างนามปากกาต่างๆ โดยนโยบายความเป็นส่วนตัวนี้อยู่ภายใต้บังคับกฎหมายไทย
2. การใช้บริการ JamPlay มีนโยบายความเป็นส่วนตัวปรากฏอยู่ ถือว่าผู้ใช้งานได้อ่าน เข้าใจ และให้ความยินยอมต่อการที่ JamPlay จะใช้ข้อมูลส่วนบุคคลของผู้ใช้งานโดยสอดคล้องกับนโยบายความเป็นส่วนตัวนี้และนโยบายการใช้งานของ JamPlay
3. เมื่อผู้ใช้งานเข้าลิงค์บางลิงค์ที่ JamPlay อาจมีการนำผู้ใช้งานไปยังแพลตฟอร์มของบุคคลอื่นนอกขอบเขตที่ JamPlay เป็นผู้ควบคุมอยู่ ในกรณีดังกล่าว ข้อมูลที่มีการเก็บรวบรวมในแพลตฟอร์มอื่นนั้น จะอยู่นอกเหนืออำนาจควบคุมโดยตรงของ JamPlay โดยจะมีการใช้บังคับนโยบายความเป็นส่วนตัวของบุคคลภายนอกดังกล่าวกับข้อมูลที่บุคคลภายนอกได้รับจากผู้ใช้งาน
# ข้อมูลที่ JamPlay เก็บรวบรวม ได้รับ และควบคุม
1. **ข้อมูลสมาชิก:** เมื่อผู้ใช้งานสมัครสมาชิกหรือใช้บริการ JamPlay อาจขอข้อมูลบางประการจากผู้ใช้งาน และผู้ใช้งานสามารถสร้างข้อมูลสมาชิกต่างๆ เช่น ชื่อ นามสกุล เพศ วัน/เดือน/ปี เกิด หมายเลขโทรศัพท์ อีเมล ที่อยู่ ข้อมูลอื่นๆ ที่เกี่ยวข้อง รวมทั้งภาพถ่ายที่ผู้ใช้งานอาจต้องการอัพโหลด ผู้ใช้งานต้องเป็นผู้รับผิดชอบต่อข้อมูลสมาชิกที่ผู้ใช้งานแบ่งปันให้บุคคลทั่วไปสามารถดูได้ และต้องพิจารณาอย่างถี่ถ้วนถึงความเสี่ยงในการแสดงข้อมูลส่วนบุคคลบางประเภทให้บุคคลทั่วไปได้พบเห็น โดยเฉพาะอย่างยิ่งข้อมูลเกี่ยวกับที่อยู่หรือสถานที่เฉพาะ อนึ่ง หากผู้ใช้งานตัดสินใจเข้าใช้บริการ JamPlay โดยผ่านบริการยืนยันตัวตนของผู้ให้บริการอื่น เช่น ผู้ให้บริการอีเมล หรือเฟสบุ๊ค เป็นต้น JamPlay อาจได้รับข้อมูลประวัติหรือข้อมูลอื่นเพิ่มเติมตามที่ผู้ให้บริการรายดังกล่าวอนุญาตไว้
2. **ข้อมูลจากเว็บไซต์และอุปกรณ์เคลื่อนที่:** JamPlay อาจได้รับข้อมูลจากบราวเซอร์หรืออุปกรณ์ของผู้ใช้งาน และบันทึกบนเซิร์ฟเวอร์ของ JamPlay โดยอัตโนมัติ ซึ่งรวมถึงไอพีแอดเดรส คุณสมบัติของซอฟต์แวร์และฮาร์ดแวร์ เว็บเพจที่ผู้ใช้งานเรียก หมายเลขประจำเครื่อง ข้อมูลการใช้แอพพลิเคชั่นและอุปกรณ์อื่น หรือข้อมูลระบบ โดยการดำเนินการดังกล่าวอาจเกิดขึ้นที่เว็บไซต์ JamPlay หรือบนแพลตฟอร์มบุคคลภายนอกด้วย
3. **ข้อมูลเพิ่มเติม:** JamPlay อาจเพิ่มข้อมูลที่ JamPlay ได้รับจากพันธมิตรทางธุรกิจหรือบุคคลภายนอกมาโดยชอบด้วยกฎหมาย เข้าไปในข้อมูลผู้ใช้งานเดิมที่ JamPlay ถือครองอยู่
## ไอพีแอดเดรส คุกกี้ และหมายเลขประจำเครื่อง
1. JamPlay อาจเก็บรวบรวมข้อมูลบางอย่างผ่านเทคโนโลยี เช่น คุกกี้ พิกเซล และแหล่งเก็บข้อมูลบนบราวเซอร์หรืออุปกรณ์ของผู้ใช้งาน ทั้งนี้ คุกกี้ เป็นไฟล์ข้อมูลตัวอักษรขนาดเล็กที่เก็บรวบรวมข้อมูลบนเครื่องคอมพิวเตอร์ โทรศัพท์เคลื่อนที่หรืออุปกรณ์อื่นของผู้ใช้งาน ส่วนพิกเซล เป็นภาพขนาดเล็กอันเป็นส่วนหนึ่งของรหัสบนเว็บเพจ ซึ่งทำหน้าที่ต่างๆ เช่น ทำให้เซิร์ฟเวอร์อื่นสามารถวัดยอดการเข้าชมเว็บเพจ และมักจะใช้เชื่อมโยงกับคุกกี้ โดยรหัสดังกล่าวจะทำการติดตามเมื่อมีการดาวน์โหลดพิกเซล เพื่อบ่งชี้ว่าผู้ใช้งานได้เข้าเชื่อมต่อกับจอภาพใดหรือบางส่วนของจอภาพใด
2. ด้วยการทำงานของคุกกี้ เว็บเซิร์ฟเวอร์จะสามารถบันทึกสิ่งที่ผู้ใช้งานสนใจ และบันทึกการตั้งค่าบนคอมพิวเตอร์ โทรศัพท์เคลื่อนที่ หรืออุปกรณ์อื่นของผู้ใช้งาน ซึ่งจะเรียกคืนค่าโดยอัตโนมัติในการเข้าเยี่ยมชมเว็บไซต์ครั้งถัดไป กล่าวอีกนัยหนึ่งคือ คุกกี้ถูกใช้เพื่อให้ผู้ใช้งานใช้เว็บไซต์ได้ง่ายยิ่งขึ้น เพื่อผู้ใช้งานจะไม่ต้องผ่านขั้นตอนการเข้าสู่ระบบซ้ำเมื่อผู้ใช้งานเข้าเยี่ยมชมเว็บไซต์อีกครั้ง ทั้งนี้ JamPlay ใช้คุกกี้ทั้งประเภทถาวรและประเภทชั่วคราว โดยคุกกี้ถาวรจะอยู่ในคอมพิวเตอร์ของผู้ใช้งานในระยะเวลาที่นานกว่า ในขณะที่คุกกี้ชั่วคราวจะถูกลบทิ้งโดยอัตโนมัติเมื่อปิดหน้าต่างบราวเซอร์
3. JamPlay อาจอนุญาตให้บุคคลภายนอก เช่น ผู้ให้บริการด้านการตลาดหรือการวิเคราะห์ ทำการเก็บรวบรวมข้อมูลโดยใช้เทคโนโลยีประเภทนี้โดยตรงบนเว็บไซต์ JamPlay ซึ่งข้อมูลที่บุคคลดังกล่าวทำการเก็บรวบรวมจะอยู่ภายใต้บังคับนโยบายความเป็นส่วนตัวของบุคคลดังกล่าวด้วย
## การใช้ข้อมูล
1. JamPlay อาจใช้ข้อมูลที่เก็บรวบรวมและควบคุมไว้เพื่อวัตถุประสงค์ต่อไปนี้
    1. เพื่อนำเสนอนิยายที่ตรงกับความสนใจของผู้ใช้งาน
    2. เพื่อติดต่อผู้ใช้งาน สำหรับการบริการและการดูแลผู้ใช้งาน หรือสำหรับ การสื่อสารด้านการตลาดที่ได้รับอนุญาตผ่านช่องทางติดต่อสื่อสารใดๆ ที่ ใช้การได้
    3. เพื่อวิจัยและวิเคราะห์ในการปรับปรุงบริการของ JamPlay
2. JamPlay อาจเก็บรักษาข้อมูลที่ได้จัดเก็บไว้ รวมถึงสังเกตการณ์บนเครือข่ายและในฐานข้อมูลของ JamPlay ได้นานเท่าที่จำเป็น เพื่อให้บรรลุวัตถุประสงค์ที่ระบุไว้ข้างต้น
## การแบ่งปันข้อมูล
1. JamPlay อาจแบ่งปันข้อมูลที่เก็บรวบรวมไว้ กับบริษัทในเครือ (บริษัทที่อยู่ภายใต้การครอบครองหรือความควบคุมเดียวกัน) หรือกลุ่มบริษัทซึ่งร่วมกันให้บริการ ซึ่งตั้งอยู่ทั้งในประเทศไทยและในประเทศอื่น โดยบริษัทดังกล่าวจะประมวลผลและใช้ข้อมูลในการช่วยเหลือ JamPlay เพื่อวัตถุประสงค์ที่ระบุไว้ข้างต้น และจะปฏิบัติตามนโยบายความเป็นส่วนตัวนี้
2. JamPlay จะไม่แบ่งปันข้อมูลส่วนบุคคลของผู้ใช้งานกับบุคคลภายนอกที่ไม่ใช่บริษัทในเครือหรือกลุ่มบริษัทร่วมให้บริการ เว้นแต่จะได้รับอนุญาตอย่างเฉพาะเจาะจงจากผู้ใช้งานให้กระทำได้ หรือเว้นแต่ในกรณีต่อไปนี้
    1. JamPlay อาจใช้ผู้ให้บริการที่เป็นบุคคลภายนอกในการช่วยเสนอ บริการด้านต่างๆ ซึ่งในกรณีนี้ ผู้ให้บริการนั้นไม่มีอำนาจในการใช้ข้อมูล ส่วนบุคคลในส่วนที่ดำเนินการแทน JamPlay โดยอิสระแต่อย่างใด และผู้ ให้บริการดังกล่าวจะต้องอยู่ภายใต้บังคับนโยบายความเป็นส่วนตัวนี้
    2. ผู้ใช้งานตกลงและยินยอมให้ JamPlay สามารถแบ่งปัน เปิดเผย ส่ง โอน หรือประมวลผลข้อมูลส่วนบุคคล ไม่ว่าส่วนหนึ่งส่วนใดหรือทั้งหมด ไป ยังหรือให้แก่ผู้ให้บริการโครงข่ายโทรคมนาคมหรือโทรศัพท์เคลื่อนที่ได้ ทั้งนี้ ข้อมูลส่วนบุคคลดังกล่าวรวมถึงแต่ไม่จำกัดเฉพาะ หมายเลขโทรศัพท์ ของผู้ใช้งาน ทั้งนี้ เพื่อให้ผู้ให้บริการโครงข่ายโทรคมนาคมและโทรศัพท์ เคลื่อนที่สามารถยืนยันตัวตนของผู้ใช้งาน รวมถึงทำการประมวลผล วิเคราะห์ และดำเนินการอื่นที่เกี่ยวข้อง เพื่อการพัฒนาและเพิ่มประสิทธิภาพ ในการใช้งาน
    3. JamPlay สงวนสิทธิในการแบ่งปันข้อมูลกับภาคเอกชนหรือหน่วยงาน ภาครัฐผู้มีอำนาจ ซึ่งจะทำให้ JamPlay สามารถต่อสู้กับมิจฉาชีพและการ ใช้งานในทางที่ผิดบนแพลตฟอร์มของ JamPlay เพื่อตรวจสอบการกระทำ ต้องสงสัยว่าละเมิดกฎหมาย เพื่อต่อสู้กับการกระทำต้องสงสัยว่าละเมิด นโยบายการใช้งานรวมถึงข้อกำหนดและเงื่อนไขต่างๆ ของ JamPlay เพื่อ ป้องกันสิทธิของ JamPlay หรือบุคคลภายนอกผู้สุจริต เพื่อเพิ่มความ ปลอดภัยและน่าเชื่อถือแก่ผู้ใช้งาน หรือเพื่อปกป้องคุ้มครองผู้ใช้งานอื่น
    4. JamPlay อาจแบ่งปันข้อมูลส่วนบุคคลกับหน่วยงานภาครัฐผู้มีอำนาจ ตามที่กฎหมายที่เกี่ยวข้องกำหนด
3. JamPlay มีนโยบายไม่จำหน่ายหรือให้เช่าข้อมูลส่วนบุคคลของผู้ใช้งาน JamPlay แก่บุคคลภายนอกที่ไม่เกี่ยวข้อง เว้นแต่ JamPlay จะได้รับอนุญาตเป็นการเฉพาะจากผู้ใช้งานให้สามารถกระทำได้ หรือ JamPlay ได้ระบุไว้อย่างชัดแจ้งด้วยความเชื่อโดยสุจริตว่าเป็นกรณีที่จำต้องกระทำเป็นการเฉพาะ อนึ่ง สำหรับกรณีที่ JamPlay มีการปรับโครงสร้างองค์กร หรือ JamPlay ได้โอนทรัพย์สินทั้งหมดหรือในส่วนที่เป็นสาระสำคัญให้เจ้าของรายใหม่ อาจมีการโอนข้อมูลส่วนบุคคลของผู้ใช้งานให้แก่เจ้าของรายใหม่ เพื่อให้สามารถให้บริการได้อย่างต่อเนื่อง
4. JamPlay อาจแบ่งปันข้อมูลที่ไม่ใช่ข้อมูลส่วนบุคคล (กล่าวคือ ข้อมูลที่ไม่สามารถระบุตัวตนของผู้ใช้งานเป็นแต่ละบุคคล) กับบุคคลภายนอกหรือพันธมิตรทางธุรกิจที่เชื่อถือได้ หรือนักวิจัยที่ได้รับความเห็นชอบ เพื่อให้สามารถเข้าใจได้ดีขึ้นว่า ประกาศหรือบริการใดที่ผู้ใช้งานอาจสนใจ เพื่อปรับปรุงคุณภาพและประสิทธิภาพโดยรวมของ JamPlay หรือของผู้บุคคลภายนอกรายดังกล่าว หรือเพื่อสนับสนุนการวิจัยทางวิชาการที่ JamPlay เชื่อว่ามีประโยชน์ต่อสังคมในวงกว้าง
## การควบคุมโดยผู้ใช้งาน
1. **การเข้าถึง การแก้ไข และการลบข้อมูล:** สำหรับผู้ใช้งานที่สร้างบัญชีผู้ใช้หรือสมัครสมาชิกไว้กับ JamPlay นั้น ผู้ใช้งานสามารถเข้าถึง แก้ไข หรือลบข้อมูลที่ผู้ใช้งานให้ไว้ ผู้ใช้งานมีหน้าที่รับผิดชอบในการรักษาข้อมูลที่ผู้ใช้งานให้หรือแสดงไว้บน JamPlay ให้ถูกต้อง นอกจากนี้ ผู้ใช้งานสามารถแก้ไข เปลี่ยนแปลง หรือลบข้อมูลรายการประกาศสินค้าของผู้ใช้งานได้
2. **การยกเลิกการรับข้อมูลข่าวสาร:** ผู้ใช้งานสามารถเลือกรับหรือไม่รับข้อมูลข่าวสารจาก JamPlay ที่ส่งผ่านช่องทางติดต่อสื่อสารที่ผู้ใช้งานให้ไว้เมื่อสมัครสมาชิกหรือสร้างข้อมูลสมาชิก โดยสามารถยกเลิกการรับข้อมูลข่าวสาร (Unsubscribe) ได้จากหน้าโปรไฟล์
3. **ความยินยอมต่อผู้ให้บริการภายนอก:** ผู้ให้บริการภายนอกบางรายที่ JamPlay ใช้งาน เช่น Google AdWords จัดให้ผู้ใช้งานสามารถเลือกที่จะไม่ให้ผู้ให้บริการดังกล่าวเก็บรวบรวมและใช้ข้อมูลเพื่อการโฆษณาตามฐานความสนใจของผู้ใช้งาน โดยผู้ใช้งานสามารถเข้าดู http://www.youronlinechoices.com หรือ http://www.networkadvertising.org เพื่อศึกษาเพิ่มเติมเกี่ยวกับวิธีการดังกล่าว และเพื่อเลือกว่าจะให้มีการเก็บรวบรวมและใช้ข้อมูลประเภทนี้อย่างไร
4. **คุกกี้:** เว็บบราวเซอร์สำหรับคอมพิวเตอร์และอุปกรณ์เคลื่อนที่จะจัดให้มีการควบคุมคุกกี้ ซึ่งทำให้ผู้ใช้งานสามารถจำกัดหรือป้องกันการตั้งคุกกี้ในระบบคอมพิวเตอร์และอุปกรณ์เคลื่อนที่ของผู้ใช้งาน ทั้งนี้ ขอเรียนว่าการปิดการทำงานของคุกกี้ในบราวเซอร์ของผู้ใช้งาน ทั้งสำหรับเว็บไซต์ที่ผู้ใช้งานเข้าเยี่ยมชมบ่อยๆ หรือเว็บไซต์อื่นนอกเหนือจากนั้น อาจทำให้ประโยชน์ในการใช้งานลดลงได้ในบางกรณี
## ความมั่นคงปลอดภัย
1. ข้อมูลที่ JamPlay เก็บรวบรวมจะได้รับการคุ้มครองโดยวิธีทางเทคนิคและขั้นตอนรักษาความมั่นคงปลอดภัยที่เหมาะสมตามควร เพื่อป้องกันการเข้าถึงหรือใช้ข้อมูลโดยไม่ได้รับอนุญาต ทั้งนี้ บริษัทในเครือของ JamPlay รวมถึงพันธมิตรทางธุรกิจที่เชื่อถือได้ และผู้ให้บริการที่เป็นบุคคลภายนอก จะได้รับมอบหมายให้จัดการข้อมูลส่วนบุคคล ตามข้อบังคับเกี่ยวกับการรักษาความมั่นคงปลอดภัยและการคุ้มครองข้อมูลส่วนบุคคลของ JamPlay
2. เพื่อความปลอดภัยในข้อมูลส่วนบุคคลและความเป็นส่วนตัวในช่องทางติดต่อสื่อสารของผู้ใช้งาน ผู้ใช้งานตกลงปฏิบัติตามนโยบายความเป็นส่วนตัวนี้ รวมถึงนโยบายการใช้งาน และข้อกำหนดและเงื่อนไขการใช้บริการต่างๆ ของ JamPlay อย่างเคร่งครัด และผู้ใช้งานตกลงจะไม่กระทำการใดอันเป็นการล่วงละเมิดสิทธิส่วนบุคคลของผู้ใช้งานอื่นหรือบุคคลภายนอก ทั้งนี้ หาก JamPlay พบการล่วงละเมิดดังกล่าว JamPlay สงวนสิทธิในการยกเลิกและปิดกั้นการเข้าใช้ JamPlay ของผู้ใช้งานผู้กระทำการล่วงละเมิดนั้น
3. กรณีที่ข้อมูลส่วนบุคคลและช่องทางติดต่อสื่อสารของผู้ใช้งานเสียหายหรือสูญหาย ไม่ว่าจะเกิดจากสาเหตุใด ซึ่งรวมถึง การจารกรรมด้วยวิธีการทางอิเล็กทรอนิกส์ (Hack) หรือวิธีการอื่น JamPlay ขอสงวนสิทธิโดยไม่ต้องรับผิดต่อความเสียหายหรือสูญหายดังกล่าว หรือต่อความเสียหายสืบเนื่องใดๆ ทั้งสิ้น
## การเปลี่ยนแปลงนโยบาย
นโยบายความเป็นส่วนตัวนี้ได้ทำการปรับปรุงล่าสุดเมื่อ 1 มกราคม 2561 โดย JamPlay อาจทำการปรับปรุงนโยบายความเป็นส่วนตัวนี้เป็นครั้งคราว ซึ่ง จะแจ้งไว้ให้เห็นอย่างชัดเจนในเว็บไซต์ JamPlay การใช้งานหลังจากการปรับปรุงนโยบายดังกล่าว ถือว่าผู้ใช้งานยืนยันยอมรับการแก้ไขปรับปรุงใดๆ ที่ทำขึ้นกับนโยบายความเป็นส่วนตัวนี้
หากมีข้อสงสัยใดเกี่ยวกับนโยบายความเป็นส่วนตัวนี้ ผู้ใช้งานสามารถสอบถามได้ที่ <a href="mailto:play@jamplay.world">play@jamplay.world</a>

